# Common topics

家庭
工作
興趣
夢想

旅行
時事
天氣
___

# Principles

主動交談、認識人
能自黑、不怕糗
觀察、好奇
給予認同、讚美，FFC：Feeling, Fact, Compare，保持眼神接觸
分享故事
六分他說，四分我說
___

# Stories


## 生活

平時放假會做乜
「上堂、睇書。上program堂，睇progame書。有時會推動一下自己嘅side project。我覺得到依個地步，增值自己已經係我排解壓力嘅方法，所以家陣都係睇戲打機食飯瞓覺之類都會盡量減少。不過個犠牲位就係：搞到自己好少交際，然後啲交際能力又好差。不過算啦，我諗住都係唔影響工作就由佢啦。」


## 家姐結婚

「」


## 寵物

好靚呀你隻貓
「欸，多謝多謝。哇，你知唔知每次同佢沖涼剪指甲幾咁艱辛，真係有受傷嘅覺悟先會捉到佢入去沖涼。有次呀，有個親戚帶小朋友上嚟想睇貓，我諗住冇咩嘢啦，然後個靚妹唔識死伸手去撩隻貓，轉頭隻貓大大力咬落個靜妹度，仲流埋血，搞到我幾咁尷尬。從此就當隻貓好似動物園啲獅子老虎咁，每次有人上嚟都同人講：眼看手勿動，否則後果自負。」


## 家庭

「哇講到屋企，唉，一講到屋企我基本上都只可以放負。其實我係自己一個住嘅。因為老豆老母離婚呢，我屋企就由租緊一間公屋，變咗做兩間公屋。然後因為老豆死得早，我就變咗霸住咗一間公屋喇。然後大家會話：哇，你咁咪好爽，一個人住、租金又平！都係架，不過唔好處就係，有時真係會靜到驚，呢個問題我都覺有點奢侈，不過其實都係個幾嚴重嘅問題。所以後來就養咗貓喇。所以我都好錫隻貓，係我眼中我同佢真係可以用相依為命嚟形容。」

「欸，我發覺我可以係咁講自己嘢。係呢，咁你呢？同屋企人感情好嗎？」


## 旅行

日本旅行
「我都好想去日本旅行呀。日本好多地方我都仲未去過。我想去鹿兒島睇貓啦，想去京都千本鳥居打卡啦，想去北海島睇農場，同埋想喺東京搵下啲深夜食堂之類，識日文嘅話同啲人傾下偈感覺上會好有趣。」

「係喎，家陣解禁嫁喇噃。你會唔會飛日本呀？定還是已經飛咗轉喇？」

大陸旅行
「大陸我會過北京咁囉。行過下萬里長城，可以叫自己做中國人喇。 將來都仲想去其他地方架，下一站嘅話應該會想去睇張家界，都係因為睇阿凡達喺嗰度取景。」


## 感情

你識下女仔吖嘛
「唉，其實我覺得我不如出家入少林寺做和尚算喇。我覺得與其花時間識女仔追女仔，我都係比較喜歡花時間喺工作、增值自己、培養興趣習慣上。而且呀，你睇我又唔靚仔，份人又唔有趣，要追女仔又要花唔少時間預備話題、打扮自己，要我呢啲毒毒／鋼鐵直男做咁多呢啲嘢，我就會覺得，其實一人之境都幾可以吖。」

你諗住孤獨終老咩？
「哇，講呢啲就覺得有啲sad。但其實老實講，我唔願意付出呢啲代價嘅話，孤獨終老好似又真係冇得揀。我會諗有拖拍有婚結係幾開心幾甜蜜，但係到依家我都習慣啦，好似都未吸引到我想付諸行動，尤其是當我依家成個人都係俾學program、寫遊戲呢啲目標佔據住嘅時候就唔多想分心。」

「話是話，雖說我未有拖拍，但我都想學下師先，其實你係點追到你老婆嘅呢／你老公當初係點追你嘅呢？」


## 工作


### 對方

老師
「哇，你就好啦。我同有諗過想做老師架。一諗到可以將自己啲經驗灌輸俾啲後生仔女，然後佢哋將來出人頭地係有自己份，就覺得好有意義同埋，應該會好爽。但係其實難唔難埋啲學生堆嘅呢？要令啲學生聽話感覺會好難咁。」

JCI
「」

室內設計、裝修
「欸，我成日都覺得裝修／室內設計其實幾正，有時仲會上YouTube摷啲片嚟睇。啊，其實又幾開心幾好睇，睇啲拆嘢起嘢砌嘢有嗰種…舒服嘅感覺。有時甚至會想自己做呢行嘅話應該都幾唔錯，起碼身體一定會健康先啦係咪？係呢，其實平時啲工作又係點嘅呢？」

「欸，你當初係點入行架？」
「嚟緊有咩big plan呀？」


### 自己

「哇，我可能係你識嘅人入面唯一做呢行嘅，就係做手機遊戲。當初發神經去學寫遊戲，結果出到嚟發覺：欸，又未淪落到要乞食噃。就繼續留咗喺呢一行喇。雖說咁話，做呢行長期都會有個感受就係，我唔做呢份工之後都唔知會唔會搵得返另一份工。而更痴線嘅係，我就係近排辭咗職喇。」

為什麼想做遊戲？
「哇呢個問題有點大，不過講嚟講去其實都係因為緣份。其實我老豆老母教育仔女嘅策略就係：放生。而我呢，作為一個腦部仲未發展，又被賦予極大自由度嘅小朋友，會做啲咩呢？就係打機打機打機…呢個係一個面向啦。然後快轉去到大專第一年，我成績真係好差好差，記得好似係GPA1.3定1.8。嗰陣時讀緊樓宇工程，完全唔係我有興趣嘅嘢，然後嗰期我玩緊Dark Souls 3，然後我有個好白痴嘅諗法：其實佢都係一堆if statement啫，其實唔難整喎。當然依家我知道喇，但就係咁，我先叫做開始學整遊戲。不過呢，路途都係一啲都唔順利，浪費咗唔少時間。途中經常會懷疑人生，會質疑自己點解要做遊戲。依家嘅諗法係：我怕有諗法唔去實踐，多過我怕可能會遇到嘅挫折。雖然我都自認為呢個諗法係幼稚嘅。」

點解你覺得係幼稚呢？
「啲人會畫三個圈架嘛，就係：一個圈係你想做嘅，一個係你做到嘅，一個係其他人想你做嘅。而我哋係suppose要去搵同做三個圈中晒嘅嘢架嘛。遊戲呢，中第二個圈有少少難，中第三個圈呢，超級難，而且呢，遊戲唔係剛需求，競爭仲要咁激烈。俾我係我老母嘅話，我都會話：仔呀，你老老實實去M記炸薯條搏表現良好升一升好過啦。所以我成日都會屌自己點解要咁白痴捨易取難。」

你辭咗職做啲乜？
「主要係上堂，上 Computer Science 嘅堂。我一直有個位我好concern嘅就係，我雖然做programmer，但係我冇乜 computer science 嘅底子。而呢樣嘢我上完堂我就知其實係幾致命，舉一啲例子就係：上堂之前呢，unit test係乜唔知，database係乜唔知，SOLID principle係乜唔知，跟住仲有 Big O Notation，Data Driven Development，State Machine。冇上堂係咪唔得？唔係。不過上堂嘅好處係：有好心人已經整理過做game需要識啲咩嘢，咁梗係有上堂會好好多啦。」

咁你都可以一路返工一路上堂嘅啫？
「欸，啱呀。不過呢，係我咁多嘢唔識嘅情況底下，上一間公司嘅工作對我嚟講實在一啲都唔輕鬆。嗰時工作往往係：一路debug，一路理解上手寫落嘅code，然後一路製作出新嘅bug。去到一個位，返屋企會繼續debug，而我又對公司貢獻唔出啲乜嘢，嗰時我就有諗法等稍微清理下個project，就辭職學下點樣寫靚code。」
___

# Materials

關於感情
* 「單身是一種選擇，但不是我選的。」

關於身高／矮仔
* 「你高過老豆老母未？我都高過喎！」
___
